<div class="content-center-1">
    

    <div class=""><img class="aboutme-photo" src="./img/aboutme.jpg" alt="seffer manuéla coach"></div>
        <h2 class="center">Az én utam</h2>
        <img class="divider" src="../img/divider.png" alt="divider" />
    <p class="center">
        Izgalmas és tanulságos út vezetett a coaching-ig. Magyar irodalom és nyelv szakos bölcsészként végeztem a Pécsi
        Tudományegyetemen, majd később ezeket a tanulmányokat digitális marketinggel egészítettem ki a Budapesti
        Kommunikációs és Üzleti Főiskolán. A pályafutásomat televíziós szerkesztő riporterként kezdtem Nagyatádon, a
        szülővárosomban, majd Budapesten dolgoztam marketing, PR, értékesítői és ügyfélkapcsolati területen is. Kisebb
        vállalkozásoknál és multinacionális vállalatnál is szereztem tapasztalatokat. Mindezekben a közös pont az empatikus
        és hatékony kommunikáció, valamint az ügyfelek támogatása volt.
    </p>
    <p> 
        A tanulmányaim során life, karrier és business coaching képesítést, valamint munkavállalói élmény szakértői
        képesítést szereztem. Részben ez utóbbinak köszönhető, hogy a munkavállalói élmény szemléletű coachingot érzem
        magamhoz a legközelebb. Szívesen foglalkozom útkereséssel és munkahelyi dilemmákkal, hiszen munkavállalóként én
        magam is széleskörű tapasztalatot gyűjtöttem, és a coaching felé is a karrierem során szerzett élményeim tereltek.
        Különböző iparágakban próbáltam ki magam, és volt részem karrierváltásban is - míg egyszer, szinte észrevétlenül
        elkezdtek foglalkoztatni a munkahelyi viszonyrendszerek, folyamatok, az, hogy mitől érzik magukat jól az emberek a
        munkahelyükön, és mi az, ami miatt nem maradnak tovább egy szervezetnél. Izgalmas volt megtapasztalni azt is, ahogy
        a legkülönfélébb személyiségű kollégák példaértékű módon képesek együttműködni a csapat közös célja érdekében.
    </p>
    <p class="center"> 
        A coachinggal a célom a fejlődni vágyó emberek, munkahelyi szerepükben való támogatása, erőforrásaik és lehetőségeik
        tudatosítása, az önbizalmuk növelése, illetve számukra a hatékonyabb munkavégzés, és a magánéletben is a teljes
        értékű élet megélése.
    </p>
    <p class="center hl farsan">
        Örülnék, ha az emberek egy teljesebb, elégedettséggel telibb életet tudnának élni; ha kiélveznék a hétköznapokat és
        a hétvégéket egyaránt. Ha az én-idő ténylegesen a feltöltődésről szóljon.
    </p>
    <p>
        Támogatni szeretném a munkavállalókat abban, hogy jobban érezzék magukat a mindennapi tevékenységükben. Segíteni
        szeretnék abban, hogy felfedezzék az értéket a munkájukban vagy adott esetben legyen erejük, bátorságuk és
        lendületük lépéseket tenni egy új munkahely vagy munkakör irányába.
    </p>
    <p> 
        Hiszem, hogy a teljes élethez hozzátartozik, hogy a számunkra legmegfelelőbb tevékenységet megtaláljuk, akár egy
        fenntartható vállalkozás keretében, akár egy egészséges és támogató munkahelyi közegben - és hogy mindennek a
        kiegyensúlyozott magánélet is része.
    </p>
    <div class="center">
        <h3>Végzettségeim</h3>
        <p class="bold center">2023</p> 
        <p class="center"><span class="bold">Business coach</span><br/>Élet-Öröm Programok, Budapest, Hungary</p>         
        <p class="bold center">2021</p>
        <p class="center"><span class="bold">Munkavállalói élmény szakértő</span><br />Élet-Öröm Programok, Budapest, Hungary</p>
        <p class="center"><span class="bold">Karrier tanácsadó, coach</span><br />Kurtán Klára, Budapest, Hungary</p>
    
       <p class="bold center">2020</p>
       <p class="center"><span class="bold">Life coach</span><br />Vintage Office, Budapest, Hungary</p>
    </div>
    <img class="divider2" src="../img/divider2.png" alt="divider" />
</div>