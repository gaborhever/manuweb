<div class="content-center-1">
    <h2 class="center">Mi a coaching?</h2>
    
    <p class="center hl farsan">,,Sok van mi csodálatos, de az embernél nincs semmi csodálatosabb"<br />(Szophoklész)</p>
    <div class="center"><img class="coaching-photo" src="./img/coaching.jpg" alt="A coachingról"></div>
    <p class="">
        A coaching jellemzően egy több alkalomból (coaching ülésből) álló folyamat, amely során a coach kérdésekkel és
        módszertani eszközökkel támogatja az ügyfelét (a coachee-t) dilemmái, elakadásai rendezésében, a tisztánlátásban. A
        coaching beszélgetés célja, hogy az ügyfél a számára leginkább megfelelő megoldáshoz jusson (vagy akár több opció
        közül kiválasztani a legalkalmasabbat) - ám ehhez az ő interaktív hozzájárulása, gondolkodása és együttműködése is
        szükséges.
    </p>
    <p class="hl">  
        A coaching-ban szerintem az a legszebb, hogy teljesen szabad kezet ad az ügyfélnek. Nem old meg helyette
        problémákat, nem oszt tanácsokat, nem ad útbaigazítást - ellenben arra ösztönzi a coachee-t, hogy maga dolgozzon a
        saját kihívásain, nézzen szembe a dilemmájával.
    </p>
    <p>  
        Az ülések során az ügyfél lehetőséget kap arra, hogy más, addig nem ismert vagy nem próbált szemszögből figyelhesse
        meg a témáját, vagy akár játékos feladatok révén jusson közelebb az általa megálmodott célhoz.
    </p>
    <p>
        Fontos, hogy az ügyfél a coaching alkalmak során végig teljes biztonságban érezze magát. A coaching folyamat
        egészére jellemző a szigorú titoktartás. Az ügyfél nyugodtan mondhat nemet a coaching beszélgetés során vagy
        kérdezhet, visszajelezhet közben - hiszen közte és a coach között egyenrangú, partnerségen alapuló viszony jön
        létre.
    </p>
    <p>
        Amit mindenképp szem előtt kell tartani, hogy a coaching nem egyenlő a pszichológiával: nem a múlttal foglalkozik,
        hanem a jelenre és a vágyott jövőre koncentrál. Továbbá a coaching nem terápia, pszichés betegségek kezelésére,
        gyógyítására nem alkalmas.
    </p>

    <p class="bold center">Milyen eszközökkel vagy játékos megoldásokkal találkozhatsz az ülések során?</p>
    <p class="center">  
        Számtalanféle lehetőség van, a coaching-ban gyakran alkalmazunk különféle képeket (pl. Dixit kártyák), önismereti
        eszközöket, nézőpont-váltást, és az is előfordul, hogy a coachee-val együtt dolgozunk (pl. rajzolunk). Természetesen
        ezek mind lehetőségek, nincs semmilyen kötelező érvényű eszköz, amit a folyamat során használnunk kellene. Hogy
        milyen eszközökhöz nyúlunk - és hogy használunk-e ilyet, az az adott szituáció, illetve az ügyfél igényei szerint
        közösen döntjük el.
        <img class="divider2" src="../img/divider2.png" alt="divider" />
    </p>

</div>